Et determiner des ſecretz
De droitz mundiaulx et decretz
Et reprimer toutes iniures
Les faulx poix et faulces meſures
Quietement proſperera
Qui par moy ſe gouuernera
¶Lacteur.
¶ Pere Ariſtote en la philoſophie
Et de tous ars et naturelle uie
En tous ſes faitz ſe ſubmiſt a raiſon
Parquoy ſcient fut ſans comparaiſon
Car par icelle enquerant uerite
Magnifia uertus et equite
Et doit marcher ſur lhomme et le garder
De trop menger,parler et brocarder
Et refrener ſa uoulente mobille
De fouruoyer aux champs et a la uille
Pour non tumber au dãger des brigans
Tenebreux lieux du monde latitans
¶ Raiſon par tout
¶ Cronicque du temps preſent
An mil cinq cens uingt et ung paix regna
Dont le dieu mareſi treſfort ſe indigna
Quil deſ ploya leſtandard de follie
Dont fiſt preſent,par rigueur le donna
A ſes enſans:auſquelz il ordonna
De mettre a mort paix qui princes allie
Quan t paix le ſceut de France fiſt ſaillie
Et dallemaigne eut ſa place en Lorrains
Dieu moyennant,⁊ le bon duc Anthoine.
¶ En ce dit an ily eut deux ſouldars
Qui mirent ſus guidons et eſtandars
En eſmouuant une folle querelle
A ſors diſcorde empoigna lance et dars
Les pouruoyant de picques auſſi de arcs
Dont fit preſens a gens pareilz a elle
Ainſi ſe eſmeut guerre non trop cruelle
Car ſe neſtoit que pour ung uireton
Maint eſt batu de ſon propre baſton.
¶Di aduint il aue ſoubz umbre de bien
Laigle uolla diſant trouuer moyen
De briſer,rompre,abolir et deſtruire
Lieux larcineux ⁊ ny eſpargnoit rien
Tant que on diſoit que per le terrien
Seroit tenu deſſoubz luy ſe reduyre
Veu quil prenoit plaiſir a ſoy deduyre
Que marchandiſe allaſt par le chemin
Bien cõmencer uault peu ſans bonne fin
¶Lyon de ſable eſtant a laigle uny
a.iii.
Qui fut eſclos ⁊ couue dens le ny
Des autrichons ſiſt ung grant tas de mines
Changea de marche ⁊ fut de luy banny
Son bon uouloir Ainſi que eſtoit muny
Cuyda francoys luy reſiſter indignes
Voyant le lys qui eftoit entre eſpines
Voulut rauir ſon clos parc et uergier
On ne doibt trop foible cheual charger.
¶ Le lys ſouffrit que on uint contre raiſon
Pour laſſallir iuſques en ſa maiſon
Mais il congneut en fin lintelligence
De gens uoulans prendre par meſpriſon
Sans iuſte droit les lieux ou la toiſon
Du ueaulcre dor fiſt iadis reſidence
Ung franccueur uint y mettre reſiſtence
Tant que le lys entre eſpines fleurs rend
Peuple uit mal quant roys ont differend
¶ Ceſte toiſon qui neſt ſans droit acquiſe
Fut par Iaſon dedans colcos conquiſe
Et depuis miſe et portee en Bourgongne
Pour la rauoir aſſez on en deuiſe
Si on ya beſongne de main miſe
Ceſt ſans uenir au bout de la beſongne
Dieu comme il ueult en couppe taille ⁊ rongnes
Et peult donner a qui luy plaiſt la gloire
Lung pert honneur quant lautre acquiert uictoire
¶Il fault noter que quant Mouſon fut prins
Le gardien du lieu en fut reprins
Sans coup frapper delibera ſoy rendre
Bourgongne adonc cuyda gagner le pris
Print ſon fuſil comme au meſtier apuis
Feux alluma uoullant tout mettre en cendre
Puis ſe partit deſirant entreprendre
En faire autant a Mezieres ou plus
Tout neſt parfaict ainſi quil eſt concluds.
¶Bourgongne auoit ou ſonge ou reſue
Que ſes ſubgectz auoient moyen treuue
Prendre Meziere ou traſmiſt ambaſſades
Lors ung Bayart euſt le cueur eſleue
Qui ne permiſt le liz eſtre greue
Mais fiſt merueille en gettant ſes ruades
Tant que on en uit de mors et de malades
De glaiue,fain, de chault, ⁊ de deſpit
Contre le uueil de dieu na nul reſpit.
¶Perſeus uint qui le franc cueur uoulut
Solliciter par ſumptueux ſalut
Luy preſentant pegaſus cheual ſage
Il monta ſus ſans eſtre diſſolut
Parmy les aers uoller et luy challut
Si print chemin par le commun paſſage
a.iiii.
Pour aſſaillir gorgonnes en leur rage
Deſirans nuyre au frane cueur et au liz
Iaulx inuenteus ont cueurs failiz
Le bon cheual pegaſus print par laer
Soubdain ſon uol du franc cueur fiſt ꝑler
En demonſtrant ſes uertus ſpecialles
Et ne uoulut plus ſon renom celer
Mais a Nature il ſe print a uoller
Et par eſpaigne auſſi par les Italles
Grace receut des deeſſes fatalles
Luy promettant de ſon bon droict garder
A ce que on fait requis eſt garder
Quant pheton ueit le fusil feu getter
Remply de dueil ſe print a deſpter
Pria phebus ſon pere de permettre
Que ſa chaleur ſur terre fiſt gecter
Pour le franc cueur uenger et conforter
Qui laccorda, Pheton lors uoulut mettre
Par maint uillage et en uille champeſtre
Flambeaux ardans par rayeur du ſoleil
Qui fait du mal doit craindre le pareil
Le tẽps pendant Millan ſon uol a pris
Soy retournant comme au meſtier apris
Leon rongeant en euſt telle plaiſance
Que feux de ioye en fiſt en ſes pourpris
Seſiouyſſant auoir gaigne le pris
Taſchant touſiours faire auditz liz nuyſance
En eſperant le tenir en ſouffrance
Sans enuers dieu craindre faire forfaict
Leutrageux tumbe en la foſſe quil faict
¶Ainſi pouons aſſez apperceuoir
Que aucuneſfois telz deſirant auoir
Choſe qui eſt a leur prouffit nuyſible
Et bien ſouuent ce que on appete a ueoir
Ne eſt prouffitable ainſi que on peult ſcauoir
Tant ſoit on preux,riche,fier,ne terrible
Il neſt a dieu rien qui ſoit impoſſible
Aux hommes ſi,fortune les conduit
On ne a touſiours en la guerre deduit
¶Di uoyons nous deux princes floriſſans
En leur ieune aage excellens ⁊ puiſſans
Auoir diſcord et pour autruy querelle
Les filz de Mars uices acompliſſans
Plebeyens,poures ⁊ languiſſans
Endurans mal et perte tres cruelle
Famine tient une faulx,de laquelle
Abolit bledz,⁊ mort de ſon fleau bat
Ou paix ſe plainct guerre prend ſon eſbat
lacteur.
¶Gemir nous fault et deuers dieu prier
Reueremment quil face paix crier
Incitant roys chaſſer guerre felonne
Mourrir amour entre eulx ⁊ publler
Guerre et debatz deſſoubz le pied plier
Oſtant flateurs de aupres ď leur perſõne
Recongnoiſſant que dieu uictoire donne
Et gloire auſſi ce ne fault oublier.
¶ Rondeau
¶Fainct Pierre print le glaiue de ſainct Pol
Dont de rechief cuyda coupper le col
A ſainct Denys,car ſainct Iacque en galies
Appetoit fort luy faire preiudice
De ſon bourdon dont il fiſt ung flaiol.
¶Sainct Marc le ſceut il luy deſpleut du dol
Et de la fraulde alors dung gros licol
Lya Rommains,congnoiſſant le malice
Fainct.
¶Sainct Andre unt en ſecret de plain uol
Cuydant trouuer ſainct Frãcois laſche ⁊ mot
Qui deſira ſoy uenger dung tel uice
Sainct George y fut comme chef de iuſtice
Apperceut bien que ſung de eulx eſtoit fol
Fainct
¶Raiſon par tout.
¶ Menus propos de la maniere de ſor
gouuerner es cours des princes